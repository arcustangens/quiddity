---
layout: post
title: "Powidok"
date: 2024-01-01
---

Nie ufaj pewnym swojego spełnienia  
sytym radością heraldom nadziei  
Obłuda ich szczęścia niczego nie zmienia  
nawet zaklęta w słowa kaznodziei

Nie słuchaj gorzkich, zdeptanych przez życie  
ich prawda już wszak nikogo nie zbawi  
brudną szarością mdle się jaskrawi  
rozgłasza wokół swe żałobne wycie

Nie dbaj o skrajnych, dumnych i poważnych  
zdecydowanych, pięknych i odważnych  
Przywlókł Cię na świat przypadek natury  
ani wesoły, ani też ponury

Gdy serce patrzy w sposób zbyt uważny  
dostrzeże tylko blady obraz wtóry