---
layout: post
title: "Wije"
date: 2024-01-01
---

Nie wzrusza ich cisza, którą huczy głusza  
Wątpliwie ciekawe im figle zwierzyny  
Nie dotrze też powab głogu i jeżyny  
do nozdrzy tej kliki, co ziemią porusza

Nietrudno pomylić jej upór z przypadkiem  
wszak ugór to przecież li pogorzelisko  
Przyglądnij się jednak i przykucnij nisko  
Dostrzeżesz zapewne, jak żłobią ukradkiem

Nie próbuj unikać ich próchna enklawy  
Twoja wizyta jest wszak nieunikniona  
gleba jest tam ciepła, choć w smaku dość płona  
wzbogaca ją jednak subtelna woń trawy

Prędzej czy później dasz się przekonać  
Pożrą Cię wije i inne robale  
gdy wreszcie zaczniesz porządnie konać  
przyznaj mi szczerze, że nie żal Ci wcale