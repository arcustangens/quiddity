---
layout: post
title: "Wiosna"
date: 2025-09-16
---

Deszczową aurą chichocze dziś wiosna,
symbolem smutku wesoło obdarza
Mimo szarości jest wiecznie radosna
Nasze odczucia? Rzadko na nie zważa

Jest ich świadoma! Nie myl stanowczości
i konsekwencji z jej brakiem czułości
Ma jej dostatek w swym matczynym sercu
gdy nas otacza w kwiecistym kobiercu

Każdy jej prezent jest zaplanowany
Bywa, że słodzi, parzy albo kłuje
Nieważne jednak, jak który smakuje
To jej zasługa, że czas leczy rany

Spróbuj zrozumieć, płacz i śmiech zarazem
zda się dopiero pełnym jej obrazem