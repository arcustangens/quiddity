---
layout: post
title: "Desperacja"
date: 2021-01-01
---

Desperacja - jak narkotyk  
pcha do przodu póki może  
Motywacja wręcz zwierzęca  
przyrodniczy film w kolorze  
Spróbuj zrobić to inaczej  
uzewnętrzniaj się, rozmawiaj  
byłeś znów u psychologa?  
świetnie! (tylko nie przestawaj)  
Gdybym tylko mógł opisać  
choćby procent tych kolorów  
tych obrazów, które widzę  
wszystkich moich sennych tworów  
sto tysięcy różnych spojrzeń  
ozdobione nimi twarze  
kilka obrazów w galeriach  
gołębie na trotuarze  
niewypowiedziane zdania  
które słychać tym donośniej  
fakt, że człowiek może latać  
mimo braku siły nośnej
