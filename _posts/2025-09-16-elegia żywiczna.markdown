---
layout: post
title: "Elegia żywiczna"
date: 2025-01-01
---

U stóp wysmukłej, iglastej samotni  
skrapla się wykwit elegii odgórnej  
lotnej chemicznie, zwierzęco przewrotnej  
drżą w jej poblasku wieczory pochmurne

Cna kapilara nośnikiem perwersji  
odziana skromnie w celulozy welon  
korzenie sczezną i włosy zbieleją  
nim odda rządy nad łez cytadelą

Wiekowy baldach zadrży z ekscytacji  
brunatna limfa popłynie obficie  
nie stanie wszak pomnik mdłej trutni nacji  
która na próżno oddała swe życie

Tylko królowa, w żywicy zastygła  
ostatnim tchnieniem uroni swe skrzydła