---
layout: post
title: "Mgławica"
date: 2025-01-08
---

Horyzont zdarzeń rozdziera rumieniec  
umyka obłok emocji nieważkich  
Miną eony, nim utworzą wieniec  
równoodległy od proto-igraszki

Niemy jęk pustki obnaża swój ogon  
podczas umyku w zasłony mgławicy  
Wystawi jeszcze swój łeb błysko-licy  
zanim odkica stąd precz mleczną drogą

Bezgwiezdne niebo pęka jak obsydian  
Cieknie zeń łoskot i zapach aronii  
gdzie sunę na wskroś, próbując dogonić  
peryhelyjny komety buzdygan

Gdy nieziemskie zastąpi zwykłe, nikłe  
migiem błysnę - zachłysnę się i zniknę