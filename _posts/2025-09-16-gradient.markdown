---
layout: post
title: "Gradient"
date: 2022-01-01
---

Kamień, niegdyś nieruchomy, teraz toczy się po zboczu  
wnet uderzy w głowę dziecka leżącego wśród lebiody  
Jego matka zatroskana nie może oderwać oczu  
od gromadki młodych żółwi wychodzących właśnie z wody

Z traw miarowo, acz niespiesznie, wyłaniają się świetliki  
Żaby, dotąd śpiące w cieniu, już szykują się do skoku  
lecz tej nocy nie dosięgną małych świateł ich języki  
wszystkie zginą w szponach sowy mgnienie oka tuż po zmroku

Wieki później, bez przyczyny, drzewo straci tutaj liście  
łoś poroże, zachód kolor, ziemia wyda cichy lament  
Mózg zapomni słów w momencie, w którym chciałby klnąć soczyście  
zaś o zmierzchu, bez emocji, zamiast deszczu spadnie gradient
