---
layout: post
title: "Niedzielny obiad"
date: 2025-09-16
---

Ciocia radośnie pyta, co na deser  
Wyciągam z szafki skórzany neseser  
Suchy brzęk szklanek wybrzmiewa nachalnie  
Wyjmuje skalpel, dosyć machinalnie

Przepraszam, słońce, podałbyś mi soli?  
Ostrze obniża się bardzo powoli  
Obrus na stole ma już kilka plam  
Wzbogacam ręce o parę nowych szram

Może dokładki? Nie, już mi wystarczy!  
Odcięta tkanka odpada zabawnie  
Wybija piąta na zegara tarczy  
Kość zatrzymuje moją frajdę wprawnie

Oj, już czas na nas, będziemy się zbierać!  
Szkoda, bo nudno samemu umierać