---
layout: post
title: "Sukkub"
date: 2025-09-16
---

Dumny żaglowiec pełnym szram kadłubem  
poprzez zamglone tafle sunie nocą  
W pobliskich portach latarnie migocą  
w chyżej ucieczce przed starym Sukkubem

Życie w zatoce aż kipi szarością  
Każdemu tęskno na otwarte morze  
Któż woli zostać i żyć w takiej norze,  
skłonny odmówić nieproszonym gościom?

Nikt, zasadniczo - w tym sedno paniki,  
która kieruje rybaków w głąb lądu  
Nie chcą być, jak ci złapani we wnyki  
mary mącącej w jasności osądu

Byli bowiem tacy, niezmęczeni jeszcze życiem  
wyruszywszy w nocy nie wrócili już o świcie