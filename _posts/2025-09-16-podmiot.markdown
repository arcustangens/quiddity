---
layout: post
title: "Podmiot"
date: 2024-01-01
---

Wykwit, zachwyt, bankiet, balet  
Ludzki brak wad, morze zalet  
Prześwit, brokat, roszad rygor  
Splendor, chaos, śmierć i wigor  
&emsp;podziwia stale

Wiotki, smukły, gibki, płowy  
Nie zaprząta sobie głowy  
Kruchym, pustym, ważkim, lichym  
Bagatelnym, mdłym i cichym  
&emsp;starym i nowym

Mógłby, chciałby, wie, planuje  
Musi bywać, nie nocuje  
Preferuje, zauważa  
Eksploatuje, nie obraża  
&emsp;nic nie czuje
