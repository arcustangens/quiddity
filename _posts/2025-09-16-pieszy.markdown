---
layout: post
title: "Pieszy"
date: 2025-09-16
---

Zgarbioną pozą niezręcznie zaznacza  
pustej publice dla pychy pogardę  
Mijanym przechodniom nic nie wybacza  
Idzie po trawie, bo bruk jest zbyt twardy

Promienie zachodu tańczą na twarzy  
bogatej w zmarszczki stałego znużenia  
Ciekawe, czy patrząc prosto pod nogi  
tak czy siak potknie się, i zauważy  
chociażby okruch cudzego cierpienia  
leżący w poprzek jego krętej drogi

W końcu wypalą się oczu węgielki  
zastygnie z terminalnego wrażenia  
i zakrzyknie, pełny nabożnej trwogi:  
"Fantazyjny Boże! Doprawdyś wielki!"