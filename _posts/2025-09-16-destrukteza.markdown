---
layout: post
title: "Destrukteza"
date: 2023-01-01
---

Znów to zrobiłem. Złamany na dwoje  
próbuję złączyć części dwie skłócone  
Na nic świadomość, że obie są moje  
kiedy tak leżą wokół rozrzucone

Gdzieś z tyłu głowy brudnych myśli chmura  
odważnie walczy o resztki uwagi  
Jej intensywność ma znamiona plagi  
wypełzającej po rozsądku murach

Po drugiej stronie emocji oddziały  
chronią lękliwe ego w imię chwały  
W obliczu klęski spec-lęku pilotaż  
wprowadzi w życie kompletny sabotaż 

Kiedy opadnie bitewny, gorzki kurz  
kto zauważy, że mnie tam nie ma już?
