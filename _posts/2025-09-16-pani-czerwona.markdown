---
layout: post
title: "Pani czerwona"
date: 2025-09-16
---

Pani czerwona spaceruje nocą  
Czernią welonu zakrywa smutny wzrok  
Mijane w ciszy latarnie migocą  
Starannie stawia swój każdy drobny krok

Nie chadza wielu tędy o tej porze  
Nielicznym, którzy nie śpią dziś w swej norze  
nie dane będzie wrócić doń spokojnie,  
każdemu wrażeń Pani przyda hojnie

Raczej niewielu celem jej spotkanie,  
większość zazwyczaj trafia nań przypadkiem  
Jedynie dzieci lgną do niej ukradkiem  
Starcy kwitują jej pochód wzdychaniem

Ja zaś czekam jej na mej ławce w parku  
Jak górnik czeka melodii kanarków