---
layout: post
title: "Otoczaki"
date: 2025-09-16
---

Łagodny błękit wody płycizny w zatoce  
leżącym weń kamieniom dodaje urody  
Słonecznych blask promieni okrywa jak kocem  
zdobione ich krągłością morza z brzegiem gody

Kojące są ich kształty, kojący ich dotyk  
Lecznicza sama bliskość niemej, obłej kasty  
Roztacza sen piaszczysty, urok bezkanciasty  
Pozbawia nikłych resztek skrywanej tęsknoty

Horyzont wszak okrasza głębin gorzki granat  
nieśmiale kusi skryta otchłań pełna życia  
W jej sercu leży rafa, niemal zapomniana  
Ponownego starannie unika odkrycia

Gdy znajdziesz moje ciało w koralach czerwieni  
Pochowaj mnie przy brzegu, wśród moich kamieni