---
layout: post
title: "Terpentyna"
date: 2025-09-16
---

Czarna herbata, królowa naparów,
gorzką symfonię zanuci bez miodu
Harcerz wśród boru nie uśmierzy głodu,
jeśli ziemniaków nie wrzuci do żaru

Starannym ściegiem uszyta sukienka
bez reszty stroju ozdobi manekin
Nikt nie zajrzy do księgarni okienka
gdy miast poezji będzie w nim harlekin

Na nic reżyser, gdy brak scenariusza
Bez dyrygenta orkiestra ogłusza
Latem wieczory miałkie bez świetlików
Zimą bez ptasich odwiedzin w karmniku

Bez terpentyny Twej osobowości
nie ma na płótnie barwy mej miłości