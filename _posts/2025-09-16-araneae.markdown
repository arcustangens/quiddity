---
layout: post
title: "Araneae"
date: 2025-09-16
---

Ostrym falsetem stąpa po listowiu
Stary kaganek skrzypi niepytany
Wilgotny eter zdradza aury plany
tak jak poranek zdradzi księżyc w nowiu

Smukłe odnóża porusza starannie
Zanurza je w noc badawczym skinieniem
krok w krok tak samo, niemal wertykalnie
Amok precyzji zmierza za swym cieniem

Spowity w mroku widzi nazbyt wiele
Blask w każdym oku - tak krzyczy tęsknota
Przez tułów przemknie ukradkiem ochota
by iść bezwiednie, gdzie jedwabne cele

Wytrwale kroczy, mimo wątpliwości
błękitem broczy w morzu cudzych kości